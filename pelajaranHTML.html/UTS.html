<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <center> <img src="https://smkmadinatulquran.sch.id/wp-content/uploads/2021/04/logo-SMK-MQ.png" alt="100px" width="100px" >
            </center>
    <hr>
    <center>
        <h1><B>SMK MADINATUL QUR'AN</B></h1>
    </center>
    <hr>
    <h2><b><small>PENGEMBARA YANG LAPAR</small> </b> </h2>
    <p> 


        <img src="https://pict.sindonews.net/dyn/850/pena/news/2020/07/11/70/97852/kisah-bijak-para-sufi-si-pengembara-si-aneh-dan-si-hemat-waktu-anw.jpg"width=100px align="left"   >
        Tersebutlah kisah tiga orang sahabat, Kendi, Buyung dan Awang yang sedang mengembara. Mereka membawa bekalan
        makanan seperti beras, daging, susu dan buah-buahan. Apabila penat berjalan mereka berhenti dan memasak makanan.
        Jika bertemu kampung, mereka akan singgah membeli makanan untuk dibuat bekal dalam perjalanan.
        Pada suatu hari, mereka tiba di kawasan hutan tebal. Di kawasan itu mereka tidak bertemu dusun atau kampung.
        Mereka berhenti dan berehat di bawah sebatang pokok ara yang rendang. Bekalan makanan pula telah habis.
        Ketiga-tiga sahabat ini berasa sangat lapar,
        “Hai, kalau ada nasi sekawah, aku akan habiskan seorang,” tiba-tiba Kendi mengeluh. Dia mengurut-ngurut perutnya
        yang lapar. Badannya disandarkan ke perdu pokok ara.
        “Kalau lapar begini, ayam panggang sepuluh ekor pun sanggup aku habiskan,” kata Buyung pula.
        “Janganlah kamu berdua tamak sangat dan bercakap besar pula. Aku pun lapar juga. Bagi aku, kalau ada nasi
        sepinggan sudah cukup,” Awang bersuara.
        Kendi dan Buyung tertawa mendengar kata-kata Awang. </p>
    <p> <img src="https://encrypted-tbn0.gstatic.com/images?q=tbn:ANd9GcQ2s4OKP_x3MBztQ5bk-T4dUXGTyIIkmyLsMQ&usqp=CAU" width="100px" alt="100px" align="left" >
        “Dengan nasi sepinggan, mana boleh kenyang? Perut kita tersangatlah lapar!” ejek Kendi. Buyung mengangguk tanda
        bersetuju dengan pendapat Kendi.
        Perbualan mereka didengar oleh pokok ara. Pokok itu bersimpati apabila mendengar keluhan ketiga-tiga pengembara
        tersebut lalu menggugurkan tiga helai daun.
        Bubb! Kendi, Buyung dan Awang terdengar bunyi seperti benda terjatuh. Mereka segera mencari benda tersebut
        dicelah-celah semak. Masing-masing menuju ke arah yang berlainan.
        “Eh,ada nasi sekawah!” Kendi menjerit kehairanan. Dia menghadap sekawah nasi yang masih berwap. Tanpa berfikir
        panjang lalu dia menyuap nasi itu dengan lahapnya.</p> 
    <p> <img src="https://pakdosen.co.id/wp-content/uploads/2020/03/PENGEMBARA-YANG-LAPAR.jpg" width="100px" alt="100px" align="left">
        “Ayam panggang sepuluh ekor! Wah, sedapnya!” tiba-tiba Buyung pula melaung dari arah timur. Serta-merta meleleh air
        liurnya. Seleranya terbuka. Dengan pantas dia mengambil ayam yang paling besar lalu makan dengan gelojoh.
        Melihatkan Kendi dan Buyung telah mendapat makanan, Awang semakin pantas meredah semak. Ketika Awang menyelak daun
        kelembak, dia ternampak sepinggan nasi berlauk yang terhidang. Awang tersenyum dan mengucapkan syukur kerana
        mendapat rezeki. Dia makan dengan tenang.
        Selepas makan, Awang rasa segar. Dia berehat semula di bawah pokok ara sambil memerhatikan Kendi dan Buyung yang
        sedang meratah makanannya.</p> 
     <p><img src="https://encrypted-tbn0.gstatic.com/images?q=tbn:ANd9GcROexUidJZeielF8WvK4NwbXk10B6wUybafLA&usqp=CAU" width="100px"alt="100px"  align="lift">
        “Urgh!” Kendi sendawa. Perutnya amat kenyang. Nasi di dalam kawah masih banyak. Dia tidak mampu menghabiskan nasi
        itu. “Kenapa kamu tidak habiskan kami?” tiba-tiba nasi di dalam kawah itu bertanya kepada Kendi.
        “Aku sudah kenyang,” jawab Kendi.
        “Bukankah kamu telah berjanji akan menghabiskan kami sekawah?” Tanya nasi itu lagi.
        “Tapi perut aku sudah kenyang,” jawab Kendi.
        Tiba-tiba nasi itu berkumpul dan mengejar Kendi. Kawah itu menyerkup kepala Kendi dan nasi-nasi itu menggigit tubuh
        Kendi. Kendi menjerit meminta tolong.</p> 
    <p> <img src="https://encrypted-tbn0.gstatic.com/images?q=tbn:ANd9GcRHpAu8SXSB_B7lpZnp_PQkhQ7mlEy5mytIWQ&usqp=CAU" width="100px" alt="100px" align="lift">
        
        Buyung juga kekenyangan. Dia cuma dapat menghabiskan seekor ayam sahaja. Sembilan ekor ayam lagi terbiar di tempat
        pemanggang. Oleh kerana terlalu banyak makan, tekaknya berasa loya. Melihat baki ayam-ayam panggang itu, dia berasa
        muak dan hendak muntah. Buyung segera mencampakkan ayam-ayam itu ke dalam semak.
        “Kenapa kamu tidak habiskan kami?” tiba-tiba tanya ayam-ayam panggang itu.
        “Aku sudah kenyang,” kata Buyung. “Makan sekor pun perut aku sudah muak,” katanya lagi.
        Tiba-tiba muncul sembilan ekor ayam jantan dari celah-celah semak di kawasan itu. Mereka meluru ke arah Buyung.
        Ayam-ayam itu mematuk dan menggeletek tubuh Buyung. Buyung melompat-lompat sambil meminta tolong.
        Awang bagaikan bermimpi melihat gelagat rakan-rakannya. Kendi terpekik dan terlolong. Buyung pula melompat-lompat
        dan berguling-guling di atas tanah. Awang tidak dapat berbuat apa-apa. Dia seperti terpukau melihat kejadian itu.
        Akhirnya Kendi dan Buyung mati. Tinggallah Awang seorang diri. Dia meneruskan semula perjalanannya.
        Sebelum berangkat, Awang mengambil pinggan nasi yang telah bersih. Sebutir nasi pun tidak berbaki di dalam pinggan
        itu.
        “Pinggan ini akan mengingatkan aku supaya jangan sombong dan tamak. Makan biarlah berpada-pada dan tidak membazir,”
        kata Awang lalu beredar meninggalkan tempat itu.</p> 

    </p>

</body>

</html>